{
    "info":"বাংলাদেশ রেলওয়ের চারটি বিভাগীয় ট্রেন কন্ট্রোল অফিস (ঢাকা, চট্রগ্রাম, পাকশী ও লালমনিরহাট), ২টি আঞ্চলিক কন্ট্রোল অফিস (রাজশাহী ও চট্রগ্রাম) এবং একটি কেন্দ্রীয় কন্ট্রোল (ঢাকা) অফিসের মাধ্যমে প্রায় ২৮৭৭ কি. মি. ব্যাপী নেটওয়ার্কে চলাচলরত সকল ট্রেন স্টেশন মাস্টারগণের সঙ্গে টেলিফোন যোগাযোগের মাধ্যমে মনিটর ও নিয়ন্ত্রণ করা হয়। এ নিয়ন্ত্রণ ব্যবস্থায় বিভাগীয় ট্রেন কন্ট্রোল অফিস থেকে রেলওয়ে ডিজিটাল ও ট্রেন কন্ট্রোল (টিসি) ফোনের মাধ্যমে কোন ট্রেন কোন স্টেশনে কতক্ষণ থামবে, কোন স্টেশনে কোন ট্রেনের ক্রসিং হবে, কোন ট্রেনকে অগ্রাধিকার দেয়া হবে ইত্যাদি দিক নির্দেশনা ট্রেন কন্ট্রোলারগণ কর্তৃকপ্রদান করা হয়। কিন্তু এ ব্যবস্থায় ব্লক সেকশনে অবস্থিত ট্রেনগুলোর প্রকৃত অবস্থান ও গতিবেগ জানা সম্ভব হতো না। ফলে কোন ট্রেন ব্লক সেকশনে দুর্ঘটনা বা অন্য কোন কারণে অত্যাধিক বিলম্ব হলে স্টেশন মাস্টারকে লোক পাঠিয়ে এর প্রকৃত অবস্থান জেনে তা সংশ্লিষ্ট কন্ট্রোলারকে জানাতে হতো। এছাড়া ট্রেনের সম্মানিত যাত্রী সাধারণের পক্ষেও কোন ট্রেনের প্রকৃত অবস্থান জানা সম্ভব হতো না।"

}